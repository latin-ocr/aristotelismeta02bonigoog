540 M ¹6. 1080a.

thagorei, licet aliquanto aliter, numeris summam essentiae
dignitatem assignaverant. Numeris enim definiri et nume-
rorum lege regi quaecunque vel sunt vel fiunt, neminem
potest latere paullo acrius naturam rerum intuentem3 item
numeros ipsos plane esse definitoS, ut qui aliis rebus fines
describant, apparet. lam Plato quum idearum aeterna et
immutabili natura universitatem rerum sensibilium regi ac
definiri et ad similitudinem quandam et speeiem essentiae
perduci statuisset, ideas autem per se, nulla habita rerum
sensibilium ratione definire non posset (cf. Z 16. 104011 3⁰ ),
quas tamen ita definivisse ad consummanda eius placita quum
maxime requireretur: pronum saue erat, quod ad ideas de—
finiendas desideraretur, id repetere numerorum ex natura,
ideasque referre ad numeros vel numeros pro symbolis ad-
hibere idearum (cf. Theophr. Met. 313, 7: Πλάτων μὲν οὖν

ἐν τῷ ἀνάγειν (roi ὄντα) εἰς τὰς ἀρχὰς δόξειεν ἀν ἅπτε-

· σθαι τῶν ἄλλων, εἰς τὰς ἰδέας ἀνάπτων, ταύτας δ’ εὶς

τοὺς ἀριθμούς, ὲκ δὲ τούτων εὶς τὰς ἀρχάς.) Quocun-
que iu hac re verbo utamur, verendum magis est ne ni-
mium, quam ne parum eam definiamus, Plato enim licet
‚ex Aristotelis testimonio dixisse videatur τὰς ἰδέας εἶναι
ἀριθμούς, ‘tamen hos numerOS, qui idearum exprimerent na-
turam, a mathematicis ea distinxit ratione, quae re vera ipsam
numerorum naturam penitus tolleret. Hos enim numeros di-
xit esse ἀσυμβλήτους, consociari non posse nec computari
alterum cum altero. Sed quum numeris abstracti8‚ utpote
magnitudinibus eiusdem speciei, id necessario tribuendum
sit, ut incrementa ac decrementa inter se et efficiant et pa-
tiantur, hoc qui negat, is numeros manifesto non quantita-
tes definitas esse dicit, sed qualitates definitas, quas quum
ipsas describere non possit ad numerorum· imaginem confu-
git. Atque hanc de numeris doctrinam, quae in ipsa Plato—
nis philosophia vix aliam,quam appendicis locum potest ob-
tinere, ii ex discipulis PlatoniS, qui in philosophia magistri
acquieverunt, tantopere adamaverunt, ut omissa, quod est
Platonicae philosophiae caput, idearum doctrina in exqui-
renda numerorum illorum ratione prope unice elaborarent,
unde intelligitur cur tantum operae iis 'refutandis Ar. tri·
buerit. Nimirum quum ingeniis viderentur fuisse ad philo-

 

 

