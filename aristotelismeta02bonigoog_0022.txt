10

sicos, ut genuinus vel probabilis ordo restituatur. Utraque
ratio in coniectura posita est3 qui ¹ enim vulgatum librorum
ordinem defendunt, quamquam simpliciter id quod traditum
est tueri videntur, alieni ab omni ,coniectandi licentia, re-
pugnant illi tamen narrationi veterum interpretum, ex qua
libros metaphysicos non integros ab emendationibus tradi-
tos esse cognoscimus; contra qui a vulgato nunc ordine
discedendum putant, cosdem illos interpretes sententiae suae
auctores habent. Itaque in hac ambigua rei natura ita li-
ceat versari ut primum quid mihi maxime videatur proba-
bile exponam, deinde praecipuas aliorum sententias ct cur
ab iis discedendum putaverim paucis significem. Nihil fere ‚
novi me esse prolaturum de ordine librorum metaphysico-
rum ingenue profiteor; Brandisius enim quae de Metaphy-
sicis Aristotelicis docte et acute exposuit, ea mihi quidem
ita probavit, ut paucissima invenerim, quae vel dubitationi
esse obnoxia vel mutanda videantur.

Uno tenore et eodem disputationis contextu scripti-viden-
tur esse hi septem libri ΑΒΓ ΕΖΗ Θ. Ac primo quidem libro
viam parat philosophus ad explicandam primam philosophiam. ’
Exorsus enim ab infimo percipiendi genere, quod suspen's'“
sum a sensibus homini commune est cum ceteris animali-
buS, exponit quibus deinceps gradibus escendatur quum uni—
verse ad cognitionem, tum praecipue ad eam, quae summo
est loco ponenda, summorum principiorum scientiam3 hanc
enim propositam esse primae philosophiae ex iis, quae vulgo
feruntur, de sapientia opinionibus demonstrat (c. l. 2). Et
quoniam causarum et principiorum quatuor genera in libris
physicis distinxit, principium materiale formale finale, mo-
vens nullum esse genus omissum sed, quodcunque est prin-
cipium, id sub unum vel alterum ex his principiis cadere,
ex historia philosophiae comprobat3 veterum enim philoso-
phorum placita de principiis ita exponit et iudicat, ut praeter
illa quatuor genera nullum eos invenisse appareat (c. 3—8).
Propius deinde ad ipsam disciplinam accedit libro B, enu-
meratis primum (c. 1) ac deinde in utramque partem disce-
ptatis (c. 2245) aliquot quaestionibuS, quas dirimi per pri-
mam philosophiam ‚consentaneum sit. Prooemii locum hunc
librum obtinere ex ipsa, qua utitur philosophu8‚ disserendi

